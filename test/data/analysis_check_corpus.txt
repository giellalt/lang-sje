Stállo ja duoldaja darrve. 
Gu lij Stállo akt sáme påjkåv válldám, så idtjij vil biesa Stálo luhte, ja så Stállo rárestij gåsse gilgij åjjtet dav påjkåv dav båjtjåv. 
Nå så båjjtjå funderija gåkkte sådnatja biessat Stálo luhte. 
Nå så sån mujjtája: Bassetit dållåj. 
Ja gu dä Stállo vujnij mav dat båjjtjå dållåj gähttja dä sån gatjádij: Mav dån vuojná dålån? 
Dä båjjtjå vásstedij: Mån vuojnáv gållev ja silbav dålån. 
Ja så Stállo gatjádij: Gåkkte dån dav vuojná? 
Ja dä båjjtjå vásstedij: Mån lev vuajjdam iehtjan tjilmijd duoldaja dirvijn. 
Ja dä Stállo hålåj sunje: Dä dån ådtjo muv tjilmijd lägit. 
Dä båjjtjå väldij stuorra kryhtov ja duoldadij darvev. 
Ja dä båjjtjå gåhtjoj Stálov nuoladit ja villidit lähttjuses. 
Ja dä båjjtjå väldij duv duoldaja darrvekryhtov ja dä sån lijkij dav Stálo tjilmij nala. 
Dä Stállo vásstedij: Vuj vuj! 
Báhkas lij, gula! 
Ja dä båjjtjå väldij Stálo áksjov ja dä tjuolastij Stálo tjiebodav rastá. 
Ja dä båjjtjå biesaj ulgus Stálost. 