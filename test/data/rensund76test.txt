Mujjtulis Jånå ja Beroga Äntse birra¶
Dav mujjtulasav lä muv gåsske mujjtalam sån lij ietj dav vuajdnám ja gullam.¶
Sija lin del ruoptojd mannamin jåvlåjst Árjepluovest.¶
Berok áddjá lij del jåvvlåj mannam aktan ietjas nuoramus bärdnin Äntsijn mij lij aktalågguäkte jage vuoras.¶
Ja dä lin del ?Rabahkij båhtám, ja danne gillgin del ijav årrot.¶
Ja dä gillgin del biebmov lägit ja bårråt.¶
Jånnå lij dä aj sija maŋen ja galgaj aj bårråt aktan Bierok ádtjájn ja Änntsijn.¶
Änntse galgaj del biergov basset, ja dä tsáhpa biergov stádtjo sissa ja biedja stádtjov spissaj muoraj nala ?buollej dålå nala.¶
Gåsske del aj tjåhkkåha spisa guoran ja káffav malesta ja ietjas vuossast båråda.¶
Gu sån vuajdna Änntse biergo-stádtjov ?badjen muoraj naldne, dålå naldne dä sån hålla Änntse ele biergo-stádtjov danne ane, gu dållå buollá ?däsa stádtjo ravgatj ja gåbmánatj dålå sisa.¶
Änntse tjåhkkåha ja gáhkov bårra.¶
Dasste val stádtjo ravgaj vulus ja gåbmánij dålå sisa.¶
Dä viegadij Jånnå tjåhkkåhem sajest ja adnalij Änntse åjjváj ja tjårrgå huorvedistij åjvest ja vuoptajst ja hålåj mårrás jienajn:¶
Manen idtji gulldale gu maj vuoras almatj juo hålåj atte i galga navte biergo-stádtjov biedjat muoraj nala - manen idtji anede stádtjov.¶
Dä Berok ájjá ietj suajbma tjájmada ja hålla:¶
Dädi del vuojnetjähpit däsi del lävitja dä dårrotjega dan biergo-stádtjo rijdon.¶
Änntse del rågga biergojd dålå sisste ja nijbijn skrähppo ja bårrdá stádtjo sisa.¶
Jånnå lij del Berok ájjáv tjuovvomin gåhtáj ja galgaj Äntsiv ja Märgiv lågådit.¶
Jånnå lij del kateketa jala "kähtjes" (lågådäddje).¶
Ij lam del anj Jånnå Beroge vivvan sjaddam.¶
Dat lä såmes mujjtulis dajst åvdep vássem äjgijst.¶
